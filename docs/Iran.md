## قومیت های ایرانی

این دانشنامه حاصل تلاش متخصص بسیاری از داخل و خارج ایران می باشد. اگرچه هویت افراد برای ما تاحد زیادی نامعلوم است ولی گواه بر این که دانشنامه توسط قوم های مختلف ایرانی از جمله فارس، کرد،ترک، لر، بلوچ، گیلک، خراسان و عرب ساخته شده است. تفکر قوم ستیزی و تفرقه بین اقوام ایرانی حاصل تلاش دشمنان ایران زمین می باشد. آنها همیشه درصدد ایجاد تفرقه برای غارت منابع ایران هستند.

دقیقا زمانی که اقوام ایرانی در حال اتحاد هستند و در مکان های ایرانی تجمع می کنند. جمهوری اسلامی و روس ها در صدد هستند که با تمام تلاش تحقیر اقوام را انجام بدهند و با ایجاد تفرقه، حکومت استبدادی خودشان را حفظ کنند.

[گول فریب های جمهوری اسلامی رو نخورید.](https://x.com/Mojtabapacino/status/1903741818723770802)

[تجمع ایرانی های کرد](https://x.com/InfoMansour/status/1904135076163572177)

[حسین رونقی](https://x.com/HosseinRonaghi/status/1904196112422199568)

[تنوع ژنتیکی متمایز و ناهمگونی جمعیت ایرانی](https://journals.plos.org/plosgenetics/article?id=10.1371/journal.pgen.1008385)

[link twitter](https://x.com/46xyt/status/1905967097701605638)

![iran](https://raw.githubusercontent.com/majidrezarahnavard/way_of_freedom_media/refs/heads/main/source/iran.jpeg)


## تنوع ژنتیکی متمایز و ناهمگونی جمعیت ایرانی


به عنوان کسی که پنج سالِ گذشته‌ی زندگیشو صرف مطالعه ژنتیک کرده و بیش از 15 مقاله در این زمینه منتشر کرده، بنظرم باید این مقاله دکتر نجم‌آبادی و همکاران که در سال ۲۰۱۹ در ژورنال معتبر PLOS Genetics منتشرشده رو بزنین توی دهن هرکسی که ادعای قومی-قبیله‌ای-نژادی در ایران می‌کنه


![pic](https://pbs.twimg.com/media/GnNZOmDWwAAICg9?format=png&name=small)

چکیده (Abstract - ترجمه فارسی):

بر اساس داده‌های ژنوتیپ گسترده (genome-wide) بیش از 1000 نمونه از یازده گروه قومی موجود در ایران و با مقایسه با مجموعه داده‌های مرجع جمعیت‌های موجود و نمونه‌های DNA باستانی، ما نشان می‌دهیم که جمعیت ایرانی دارای تنوع ژنتیکی متمایزی نسبت به جمعیت‌های جغرافیایی نزدیک است. این جمعیت شامل یک خوشه از گروه‌های قومی ژنتیکی است که به طور عمده با یکدیگر همپوشانی دارند، همچنین شامل گروه‌هایی با آمیختگی قوی است. ما نشان می‌دهیم که ایرانی‌ها، در حالی که به جمعیت‌های همسایه نزدیک هستند، دارای تنوع ژنتیکی متمایزی هستند که با تداوم ژنتیکی طولانی‌مدت سازگار است، دارای ناهمگونی بالا و سطوح مختلفی از خویشاوندی (consanguinity) هستند، به یک خوشه از گروه‌های مشابه و چندین گروه آمیخته تقسیم می‌شوند و در گذشته تجربه‌های متعددی از پذیرش زبان داشته‌اند. با توجه به ناهمگونی ژنتیکی داخلی ایران، مطالعات ژنتیکی آینده باید وابستگی‌های قومی و امکان آمیختگی را در نظر بگیرند. این مطالعه نشان می‌دهد که ایرانیان، با وجود تنوع زبانی و فرهنگی، یک پیوستار ژنتیکی مشترک دارند که حداقل از 5000 سال پیش و احتمالاً تا 10000 سال پیش تداوم داشته است، و هجوم‌های تاریخی مانند ورود اعراب یا ترک‌ها تأثیر قابل‌توجهی بر ساختار ژنتیکی این جمعیت نداشته است.
نتایج (Results - ترجمه بخش‌های کلیدی):
داده‌های توالی‌یابی ژنوم‌گستر (Whole Genome Sequencing) روی بیش از 1000 نمونه از 11 گروه قومی ایرانی نشان می‌دهد که علی‌رغم تفاوت‌های اندک در SNP‌ها (پلی‌مورفیسم‌های تک‌نوکلئوتیدی)، اقوام ایرانی دارای یک پیوستار ژنتیکی مشترک هستند که حداقل 5000 سال و حداکثر 10000 سال تداوم داشته است


https://threadreaderapp.com/thread/1905967097701605638.html


این مطالعه که در سال 2019 در ژورنال PLOS Genetics منتشر شد، با تحلیل ژنوم بیش از 1000 نمونه از 11 گروه قومی ایرانی، نشان داد که جمعیت ایران دارای تنوع ژنتیکی متمایزی است که با تداوم ژنتیکی حداقل 5000 تا 10000 ساله همراه است. یافته‌ها یک "خوشه ایرانی مرکزی" را معرفی می‌کنند که گروه‌هایی مانند پارسی‌ها، کردها، و آذری‌ها را به دلیل همپوشانی ژنتیکی بزرگ در کنار هم قرار می‌دهد، در حالی که برخی گروه‌ها مانند عرب‌های ایرانی دارای آمیختگی با جمعیت‌های همسایه هستند. این تحقیق ناهمگونی ژنتیکی و سطوح مختلف خویشاوندی را در میان ایرانیان برجسته می‌کند و نشان می‌دهد که هجوم‌های تاریخی مانند ورود اعراب یا ترک‌ها تأثیر قابل‌توجهی بر ساختار ژنتیکی این جمعیت نداشته‌اند. این نتایج، ادعاهای قومی یا نژادی در ایران را به چالش می‌کشد و ایران را به یک منبع ارزشمند برای مطالعات ژنتیکی تبدیل می‌کند.



## جنگ حکومت علیه جشن‌های ملی، شادی و اتحاد مردم، تلاشی برای تفرقه‌افکنی

وقایع اخیر ارومیه، مبنی بر تشدید شکاف‌های قومیتی، بخشی از سیاست‌های امنیتی-اطلاعاتی حکومت و نشان‌دهنده‌ی ترس حاکمیت از شعله‌ور شدن اعتراضات، سقوط و فروپاشی است. تصاویر و ویدئوهای منتشر شده نشان می‌دهد که شعاردهندگان علیه دیگر اقوام، عمدتا نیروهای مذهبی حامی حکومت‌ بوده‌اند که در یک مراسم با فراخوان رسمی مسئولان جمهوری اسلامی شرکت کرده بودند. این شکل از برخوردهای حذفی و سلبی، یادآور شیوه‌ی حکومت در سرکوب مردم در دهه‌های گذشته است. این درگیری‌ها نه میان مردم، بلکه جنگ حکومت علیه مردم و اتحاد آن‌ها است. جشن‌های گسترده‌ نوروزی و شادی مردم در چهارشنبه‌سوری در تمام نقاط ایران، آن هم در شرایطی که حکومت برای عزاداری برنامه‌ریزی کرده بود، بیانگر گذار مردم از ایدئولوژی حاکم و عمیق‌تر شدن شکاف میان ملت ایران و حکومت اسلامی است. ملت ایران در اقدامی بدون هماهنگی، تصویری از ایران آزاد را نشان دادند که ایران فردا می‌تواند چگونه باشد.

حکومت از این اتحاد خشمگین است و می‌خواهد جنگ مردم با خود را به تقابل مردم با مردم تبدیل کند. سیاست‌های اخیر و ایجاد شکاف‌های قومیتی به‌منظور افزایش سلطه بر جامعه، خاموش کردن صدای اعتراضات پیش‌رو و گسترش فضای ترس میان شهروندان اتخاذ شده‌اند. بازداشت عاملان برگزاری جشن‌های نوروزی در کردستان، خراسان، شیراز و دیگر شهرها نشان می‌دهد که برخی توانسته‌اند جامعه را برای دور هم جمع شدن بسیج کنند و همین موضوع حکومت را نگران کرده است.

ترک‌ها و کردهای ایرانی در اعتراضات اخیر با شعارهایی چون «آذربایجان بیدار است، تکیه‌گاه کردستان است» یا «یاشاسین کردستان، بژی آذربایجان» نشان داده‌اند که هیچ جنگی میان اقوام ساکن ایران، که همه شهروندان این کشور هستند و قرن‌هاست کنار هم زیست مسالمت‌آمیز دارند، وجود ندارد. جنگ تنها میان مردم آزادی‌خواه و حکومت ظالم است. جنگی که حکومت سعی دارد آن را از حالت «دوقطبی مردم و حکومت» به «تقابل مردم با مردم» سوق دهد تا بتواند از این وضعیت برای بقای خود بهره‌برداری کند. این سیاست‌ها علیه امنیت و اتحاد ملی در حالی اجرا می‌شود که فقر، فلاکت، سرکوب و سایه‌ی جنگ، بنیان کشور را به‌سمت نابودی کشانده است. سیاست‌هایی که پیش از این در مورد مخالفان و اپوزیسیون با تمرکز بر «دشمن‌سازی» اتخاذ شد و کاری کرد که به‌جای تمرکز بر دشمن مشترک (جمهوری اسلامی)، مخالفان علیه هم صف‌آرایی کرده و اساسا جنگ با ستمگران و ستم حاکم را فراموش کنند.

حکومت عامدانه می‌خواهد پیش از آن‌که دچار فروپاشی شود، وحشت فروپاشی را به جامعه ایران تزریق کند و اگر توانست آن را هم به فروپاشی بکشاند. حاکمان جمهوری اسلامی معتقدند اگر نظام نباشد، سرزمین ایران باید به یک زمین سوخته بدل شود و از هیچ تلاشی در این راه دریغ نمی‌کنند و نخواهند کرد. همه ما مسئولیت داریم و باید هوشیار و آگاه باشیم و اجازه ندهیم جمهوری اسلامی بیش از این بتواند در پیشبرد اهداف خود و نابودی سرزمین‌مان موفق شود. چهره‌ها و فعالان سیاسی، به‌ویژه در میان مخالفان، باید از اظهارات تنش‌زا دوری کنند و اتحاد و همدلی مردم ایران را در اولویت قرار دهند. برخی فعالان و رسانه‌های خارج از کشور نیز در عملکرد خود باید تامل کنند که آیا تحریک اقوام و ترویج انگاره‌های قومی نادرست یا ایجاد فضای رقابت در برتری‌طلبی قومی منتهی به ایجاد شکاف‌های اجتماعی میان شهروندان نمی‌شود؟ 
تاکید می‌کنم همه ما مسئولیت داریم و باید گفتمان‌های قومی و برتری‌طلبی قومی را که منجر به ایجاد چنین شکاف‌های شده و فضا را برای سواستفاده حکومت آماده می‌کند طرد و تحریم کنیم.

آن‌چه از هم‌میهنان‌مان در کوچه و خیابان، بی‌توجه به سیاست‌های سرکوب‌گرایانه و گفتمان‌های نادرست می‌بینیم، اراده‌ای آهنین و شجاعتی بی‌پایان برای تغییر شرایط ایران و پایان دادن به سیاهی حاکم است. حاکمیت سعی می‌کند با تهدید، سرکوب، اختلاف‌افکنی و هزاران ترفند ما شهروندان را متفرق، منزوی و ساکت کند، اما تا امروز موفق نشده و نخواهد شد. ما فارغ از هر اختلاف‌نظر، دین و قوم و قبیله، باید برای ایران، برای فرزندان و کودکان این سرزمین، برای نسل‌های آتی کنار هم بایستیم و پیروز این جنگ نابرابر در مقابل حکومتی باشیم که در تاریخ جهان مشابه نداشته است.

تاریخ و تجربه نشان داده که تلاش برای ایجاد تفرقه، فشار و سرکوب شدید، نه‌تنها ثباتی برای حاکمیت و جامعه ایجاد نمی‌کند، بلکه زمینه نارضایتی عمیق‌تر و انفجارهای اجتماعی بزرگ‌تری را فراهم می‌سازد. به‌عنوان یک آذری، نه‌تنها کردها را دوست دارم، که قلبم برای همه‌ی ایران می‌تپد.

پاینده ایران

زن، زندگی، آزادی


https://x.com/HosseinRonaghi/status/1904196112422199568
